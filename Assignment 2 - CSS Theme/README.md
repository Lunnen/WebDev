
Skapa ett eget Tema på en befintlig hemsida med hjälp av HTML och CSS


Vad går uppgiften ut på ?

Uppgiften går ut på att ni använder de kunskaperna ni har skaffat om CSS 
med hjälp av föreläsningsmaterial och kurslitteratur till att träna på era praktiska färdigheter. 
För detta ändamål så har jag skapat en uppgift för er där det i nästa sektion 
beskrivs utförligt om vad resultatet av uppgiften ska vara.


Vad är det som ska skapas ?

Ni ska skapa ett helt nytt tema till en befintlig sida som finns på nätet och som kallas för CSSZengarden. 
Denna kommer ni åt via följande URL-länk (http://www.csszengarden.com/). 
När ni kommer dit ska ni ladda ner både HTML och CSS filerna.

Kravet för uppgiften är att ni med hjälp av koncepten som vi har gått igenom för denna vecka, 
dvs positionering, selektorer och box-modellen, gör om sidan så att det får 
ett helt nytt utseende än den originala. Det ni ska skapa är alltså en helt ny CSS-fil 
som ni sedan läser in till HTML-dokumentet. Ni ska med andra ord inte röra själva HTML-filen 
utan enbart utgå ifrån att skapa er egen CSS-fil för att skapa det tema som ni önskar presentera.


I inlämningen under er nya GitHub-mapp för inlämningsuppgift 2 ska då alltså den ursprungliga HTML-filen 
samt er egenskapade CSS-fil bifogas.